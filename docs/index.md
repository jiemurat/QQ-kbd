# Қарақалпақ тили клавиатура макетлери

\
Бул макетлер **Windows** операцион системаларына мөлшерленген болып,
юникод символларды көрсете алатуғын ҳәр қандай программада ислейди.

Макетлерде қарақалпақ тилине тийисли болған ҳәриплер
<a href="https://ru.wikipedia.org/wiki/%D0%9C%D1%91%D1%80%D1%82%D0%B2%D1%8B%D0%B5_%D0%BA%D0%BB%D0%B0%D0%B2%D0%B8%D1%88%D0%B8" target="_blank">жәрдемши клавишалар</a>
арқалы териледи.
Нәтийжеде, клавитурадағы ҳеш қандай ҳәрип жоғалмайды: яғный қарақалпақ кирилл макетинде "отырып" биймәлел рус тилинде,
ал қарақалпақ латын макетинде "отырып" биймәлел инглис тилинде жаза бериўге болады.

## Жәрдемши клавишалар қайсылар?

Қолайлықты асырыў мақсетинде бирдей ўазыйпаны атқарыўшы, тең күшке ийе болған еки жәрдемши клавишалар ислетилген.
Булар, клавиатураның шеп-жоқары бөлегиндеги **`**, **~** ҳәм **ё** символлары жайласқан клавиша
ҳәмде клавиатураның оң-жоқары бөлегиндеги **\\**, **|** ҳәм **/** символлары жайласқан клавишалар.

Төмендеги сүўретте сол жәрдемши клавишалар көрсетилген:

![dead-keys](https://raw.githubusercontent.com/jiemurat/QQ-kbd/main/docs/images/dead-keys.png)

Бундағы және бир қолайлық, Word-қа усаған программаларда керекли ҳәриплерди **Ctrl** ҳәм **Alt**
клавишаларына байланыстыраман деп, сол клавишалардың өз ўазыйпаларын жойтып қоймайсыз.
Мәселен, **Ctrl + F** клавишалар комбинациясы **Ә** ҳәрибине ислетилместен,
өзиниң "излеп табыў" ўазыйпасын атқарады.

## Қарақалпақша ҳәриплер қалай териледи?

Қарақалпақша ҳәриплерди териў ушын дәслеп жәрдемши клавишалардың биреўи басып-жибериледи
(_басып турылмайды_).
Кейнинен, керекли "тийкарғы" клавиша басылады.

> Мәселен, **ә** ҳәрибин териў ушын, жәрдемши клавишалардың биреўи басып-жиберилгеннен кейин,
**а** клавишасы басылады.

### Қарақалпақша кирилл ҳәриплерин териў ушын қолланылатуғын "тийкарғы" ҳәриплер:

| Тийкарғы ҳәрип | Қарақалпақша ҳәрип |
| **А** | **Ә** |
| **а** | **ә** |
| **Г** | **Ғ** |
| **г** | **ғ** |
| **К** | **Қ** |
| **к** | **қ** |
| **Н** | **Ң** |
| **н** | **ң** |
| **О** | **Ө** |
| **о** | **ө** |
| **И** | **Ү** |
| **и** | **ү** |
| **У** | **Ў** |
| **у** | **ў** |
| **Х** | **Ҳ** |
| **х** | **ҳ** |

### Қарақалпақша латын ҳәриплерин териў ушын қолланылатуғын "тийкарғы" ҳәриплер:

| Тийкарғы ҳәрип | Қарақалпақша ҳәрип |
| **A** | **Á** |
| **a** | **á** |
| **G** | **Ǵ** |
| **g** | **ǵ** |
| **N** | **Ń** |
| **n** | **ń** |
| **O** | **Ó** |
| **o** | **ó** |
| **U** | **Ú** |
| **u** | **ú** |
| **I** | **Í** |
| **i** | **ı** |

### Жәрдемши клавишалардың ҳәриплери қалай териледи?

Жәрдемши клавишалардың өзлериниң ҳәриплерин териў ушын, сол жәрдемши клавиша басып-жиберилгеннен кейин,
"бослық" - (_Пробел_) клавишасы басылады.

## Усы программаларды қай жерден аламыз?

Қарақалпақ тилиниң латын ҳәм кирилл графикаларына тийкарланған клавиатура макетлерин орнататуғын программаларды
төмендеги силтемелер арқалы көширип алыўыңыз мүмкин:

- **ҚҚ - Кириллица v1.0** клавиатура макети: [.exe](https://github.com/jiemurat/QQ-kbd/releases/download/v1.0/qq-cyr-v1.0.exe) файл ямаса
[.7z](https://github.com/jiemurat/QQ-kbd/releases/download/v1.0/qq-cyr.7z) файл
- **QQ - Latın v1.0** клавиатура макети: [.exe](https://github.com/jiemurat/QQ-kbd/releases/download/v1.0/qq-lat-v1.0.exe) файл ямаса
[.7z](https://github.com/jiemurat/QQ-kbd/releases/download/v1.0/qq-lat.7z) файл

## Буны қалай орнатамыз?

#### 1. Жоқарыдағылардан өзиңизге керегин көширип алың.

>Бул файллар өзин-өзи иске түсириўши болғаны ушын ҳәмде оларды еле аз сандағы пайдаланыўшылар көширип алғаны ушын,
браузерлар вирус болыўы мүмкин деп ескертеди. **Бирақ, буларда вирус жоқ!**

Бундай жағдайда, төмендеги сүўреттегидей етип, көширип алсаңыз болады:

![antivirus-warning](https://raw.githubusercontent.com/jiemurat/QQ-kbd/main/docs/images/antivirus-warning.png)

#### 2. Көширип алған файлыңызды иске түсириң.

Төмендегидей айнада "Да" деп, жуўап қайтарың:

![do-you-want-install](https://raw.githubusercontent.com/jiemurat/QQ-kbd/main/docs/images/do-you-want-install.png)

Дурыс орнатылса, төмендегидей хабар береди:

![successfully-installed](https://raw.githubusercontent.com/jiemurat/QQ-kbd/main/docs/images/successfully-installed.png)

#### 3. Болды!

Бирдей макетлер екеў болмаўы ушын, қәлесеңиз, компьютериңизде алдыннан болған **Русский** ямаса **Английский** деген макетлерди өширип тасласаңызда болады.

## Усынысларымызды қай жерге жиберемиз?

Усынысларыңызды телеграм арқалы `@jiemurat`-қа ямаса [мына жерде](https://github.com/jiemurat/QQ-kbd/issues) қалдырыўыңызға болады.

### Сизге әўмет тилеймиз!
